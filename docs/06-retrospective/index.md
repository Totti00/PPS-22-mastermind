---
title: Retrospettiva
nav_order: 7
---

# Retrospettiva

Ogni Sprint Retrospective è stata inclusa nello Sprint Backlog corrispondente, vedesi la sezione apposita [(Product Backlog)](../07-backlog/product-backlog.md).

## Commenti personali

### Ramzi Gallala
Lo sviluppo di questo progetto è stato sia stimolante che impegnativo. Lavorare in modo professionale e 
pratico, seguendo le tecniche e le linee guida di gestione del progetto, si è rivelato un'esperienza 
arricchente e formativa. Un progetto di questa natura mi ha permesso di comprendere le principali sfide 
nello sviluppo software in team, evidenziando al contempo i benefici e i punti di forza di tale approccio.

La conoscenza del linguaggio Scala è stata particolarmente significativa per me. Apprendere le potenzialità 
di un linguaggio di programmazione moderno e avanzato come Scala ha contribuito a un notevole miglioramento 
delle mie competenze come programmatore e ingegnere del software, introducendomi a nuovi paradigmi che prima 
non avevo avuto occasione di esplorare.

### Giacomo Totaro
Ritengo che il progetto sia stato molto utile, non solo per approfondire il linguaggio Scala, ma anche per acquisire competenze 
sulla metodologia di lavoro e sul processo di sviluppo adottato.

Complessivamente, mi ritengo soddisfatto della mia parte di lavoro. Essendo partito dopo un periodo di tempo dalla fine del corso, 
ho dovuto inizialmente rinfrescare le mie conoscenze di Scala e riprenderci la mano. Tuttavia, grazie alle competenze pregresse e 
all'esperienza maturata, sono riuscito rapidamente a ritrovare familiarità con il linguaggio e a contribuire attivamente allo 
sviluppo del progetto.

Ringrazio il mio compagno per la serietà, la disponibilità e la collaborazione che ha dimostrato fin da subito, difatti ritengo che 
il lavoro di squadra sia stato parte fondamentale per il successo del progetto.

## Sviluppi futuri
Al termine del progetto, il team si ritiene soddisfatto in quanto ha risposto in maniera completa ai requisiti prefissati.
Tuttavia, in vista di possibili sviluppi futuri, si potrebbe considerare l'implementazione delle funzionalità precedentemente 
menzionate come opzionali, come ad esempio modalità online, il ranking e le statistiche di gioco.
Inoltre, sarebbe possibile dedicare ulteriore sforzo al miglioramento dell'interfaccia grafica, la quale, pur non rivestendo un ruolo centrale nella valutazione del
progetto, potrebbe beneficiare di un maggiore livello di cura.